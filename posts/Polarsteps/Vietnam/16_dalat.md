---
title: Day 16 - Da Lat 2
categories: Travel, Vietnam
date: 2025-10-17T22:56:00
uploadto: blog
---
היה יום פאקינג פצצה. קבעתי אתמול עם בחור שפגשתי בבר ובחור שכתבתי לו בווצאפ מאחת הקבוצות לצאת לטייל עם אופנועים מחוץ לעיר.

התחלנו את הבוקר בקפה, שכרנו אופנוע ויצאנו לדרך. הגענו לmario kart ביער באיזשהו עמק מהמם, עשינו פעמיים היה כיף ממש. בכללי חמוד שם מסביב אבל אין ספק מה האירוע המרכזי.

הנוף בנסיעה לשם היה מהמם וגם עברנו דרך כזה יישובים חקלאיים יותר מסביב לדלאת שהיו גם ממש יפים.

משם חזרנו לכיוון העיר ותפס אותנו גשם קיצוני על האופנועים, חיכינו רגע באיזו מסעדה בצד הדרך שיעבור והמשכנו לרכב העירה. אכלנו תאילנדי אחלה ויצאנו דרומה לאגם מהמם שהמליצו לנו עליו הזוג שפגשתי בגלידה. באמת היה שם נוף מטורף ורק ויאטנמים, כמעט לא היו תיירים חוץ מזוג איטלקיות ואנחנו.
![[16_dalat-1.jpg]]

האגם ענק אז רכבנו על הכביש שמקיף אותו ועצרנו מדי פעם להעריך את הנוף ולקשקש, היה כיף ברמות. היום הזה ממש מוכיח שאין על החופש שמקבלים עם אופנוע כאן.

כשהתחיל להחשיך חזרנו מהאגם לעיר, עצרנו בcrazy house שזאת אטרקציה סופר מיותרת אבל רק 80k אז נו מילא, המשכנו לאכול במסעדה שנוף היה בה בדייט עם פולנייה אתמול, היה מוצלח והבעלים חמוד קיצונית.

אחרי האוכל המשכנו להסתובב בשוק לילה ולנסות כל מיני שטויות, חיפשנו מקום לצאת לשתות בו אבל העיר הזאת מתה כל כך מוקדם זה ממש מבאס. הגענו לבר מספר 1, מקום של רוק מיינסטרים כזה עם מוזיקה חיה, היה ממש רועש מדי וריק אז עברנו לבר מספר 2, בר קוקטיילים hidden arcade משהו די חמוד, ישבנו לקוקטייל והיה טעים ממש אבל קצת יקר, 20 שקל לקוקטייל. שם גם הצטרפו תדהר וניקול הזוג מהגלידה וקבענו תוכניות למחר. המשכנו משם לבר מספר 3, לא הכניסו אותנו כי אנחנו זרים, הפסד שלהם. 
![[16_dalat-2.jpg]]

המשכנו לבר מספר 4 שהיה טירוף, מאוד מקומי וזול, שתינו ליטר בירה ליטר ruou mo שזה דומה לסאקה אבל דבש. פאקינג מטורף וואו, טעים, משכר, זול, וואו. 

שיכורים ושמחים התפצלנו לקראת הטרק שקבענו מחר, יהיה כיף זה בטוח.

החלטתי היום תוך כדי הרכיבות והעניינים שאמשיך מכאן לנה טראנג, קצת בא לי לחזור לחופים זה נחמד פה ושם אמור להיות החוף הכי יפה בויאטנם כך מספרים. משם נראה, כנראה אמשיך להו צ'י מין ואוותר על פו קוק, למרות שאני לא בטוח עדיין ואולי יבוא לי.

היה לי סופר כיף היום, וזה מטורף איך סתם ככה מתחברים לאנשים ויאללה מטיילים ביחד. זה כאילו מסקנה מספר מינוס אפס בטיול גדול אבל זה ממש כיף אשכרה לחוות את זה ולהבין איך זה קורה.
![[16_dalat.jpg]]