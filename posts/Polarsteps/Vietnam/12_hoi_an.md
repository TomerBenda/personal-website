---
title: Day 12 - Hoi An 5
categories: Travel, Vietnam
date: 2025-10-13T22:05:00
uploadto: blog
---
לא צריך להרחיב כמה מרגש היה היום הזה. את רובו ביליתי במקום פה שנקרא הבית הישראלי שהתארגנה שם הקרנה של השידור. ייבבתי, מררתי, חגגתי, היה פשוט חוויה להיות בתוך הדבר הזה בפאקינג חור בויאטנם שמגישים למישהו שייק בננה תוך כדי שכולם בוכים מתמונה ראשונה של חטוף ששוחרר. היה מפוצץ אנשים ישבו על הרצפה, זה ממש היה מרגש בהתחלה וככל שהזמן עבר התגלה כצפוף מדי.
![[12_hoi_an.jpeg]]

אחרי שהסתיים השחרור של הפעימה השנייה הרגשתי שיבשו עיניי והייתי צריך אוויר אז הלכתי לאכול בון צ'ה ולהמשיך לצפות בשידור במסעדה מקומית שנראתה לי טוב, הייתי שם לגמרי לבד עם מאוורר פרטי והיה ממש טעים.
![[12_hoi_an-1.jpeg]]

את הבוקר לפני השידור פתחתי בחיפוש אחר משקה מרענן ומשהו טעים כדי לבוא נינוח, הרגליים לקחו אותי לבד למקום שנהניתי בו מאוד וישבתי קצת לקרוא שם.

אחרי הבון צ'ה חזרתי להתארגן מחדש ולצאת לקצת סידורים, לקנות כל מיני דברים קטנים שהיה לי חסר. הבנתי שפה זה פחות המקום למצוא חלק ממה שאני צריך ושעדיף שאחכה לשדה תעופה או עיר גדולה.

משם הלכנו לאכול במסעדה מקומית שהייתה טעימה ברמות לכבוד חגיגות ערב החג והשחרור, המשכנו לקינוח דג קוראסון וקנינו מעילי גשם בהתמכחות.

את הערב סיימנו בבר, התיישבתי באמצע בין הקבוצה שהגעתי איתה לקבוצה נוספת שישבה שם כבר ולאט לאט השתלבתי גם איתם, היה גם מישהו שישב מאחורי ששמע איך אני מדבר על בון צ'ה והצטרף להלל שזאת דרך מהממת בעיניי להכיר בן אדם סופר מגניב, בסוף נשארתי עם הקבוצה שכבר הייתה שם כי היה וויב מצוין ונהניתי. גילינו שהיינו במקביל בבר ארבעה זוגות של אחים שזה די חריג.

גם ניגנתי שם על הפסנתר בבר שזה ממש היה לי חסר אחרי שלא ניגנתי מאז הטיסה לפה, וואו זה היה נחוץ ובא טוב.

החלטתי היום גם להאריך בעוד שני לילות את שהותי בהוי אן כי אני נהנה פה ממש, סגרתי מלון שבתקווה הדוש יהיה בגובה נורמלי בו.

הייתה היום המון שמחה אמיתית סוף סוף שבלי להתכוון נמהלה צער וכאב על כל מה שעברנו עד לכאן, במיוחד כשהגיעו הנאומים והפיכסה שזה פשוט די. שהשחרור שחסר של החללים יסתיים מהר ובאופן שלם ושנוכל להתחיל להסתכל למעלה מתוך הבור העמוק שאנחנו נמצאים בו ולנסות להבין בכלל כמה יש לטפס חזרה.