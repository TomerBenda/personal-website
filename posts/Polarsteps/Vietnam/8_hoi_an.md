---
title: Day 8 - Hoi an 1
categories: Travel, Vietnam
date: 2025-10-09T21:22
uploadto: blog
---
מפלים היסטריים של גשם מטיחים את עצמם על כל יושבי הוי אן. נותר לנו לשבת ולחכות לסיום המבול.

בסוף נחלש לתקופה הגשם ויצאנו לתפור! מאז שהבנתי שזה הקטע פה נברא בראשי חזון למכנס - מחר נלך למדוד ובתקווה נגלה שהתממשה הכמיהה התהומית שגאתה בי.

נחמד פה סך הכל, מפוצץ ישראלים בעיקר במתפרות, מחכה לראות מה עוד יש פה לעשות כי נראה שמלא.

אחרי המתפרה הלכנו לעשות יוגה ערסלים שהיה פאקינג קשה והמדריך מאוד חמוד, איבדתי המון נוזלים בתהליך ועם זאת נהניתי מאוד.

התחלתי את הבוקר בכלל באימון קצר בדה נאנג וישר יצאנו לנסיעה קצרה להוי אן ככה שיצא יום די בפנאן. הכל מוצף פה במילא אז זה שהצלחנו להסתובב במרכז העיר זה כבר מעולה.

המלון שאנחנו מתארחים בו ממש מוגזם, כאילו שווה ברמות אבל החלטתי להזמין לי לשני לילות אחרי שאנחנו מתפצלים מקום יחסית קרוב שהיה נראה לי אחלה. הרפתקה.

בימים האחרונים כשיורד כזה גשם קיצוני אני סוחב עליי משמעותית פחות דברים אז בגלל זה גם יש פחות תמונות מהמצלמות הדיגיטליות וגם אני מסתובב בלי משקפיים ולא רואה כשיש דברים לצלם. עמכם הסליחה נשוב ללוח שידורים סדיר בחלוף זעם.