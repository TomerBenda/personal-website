---
title: Day 13 - Hoi An 6
categories: Travel, Vietnam
date: 2025-10-14T22:50:00
uploadto: blog
---
סגרתי מעבר לדלאת ביום חמישי, מעבר ראשון לבד, יהיה חגיגה.

התחלתי את היום באימון טוב בhealthfit והיה היום קצת יותר ממוזג שם מהפעמים הקודמות שהייתי שזה שיפור משמעותי לחוויה. אחרי האימון עברתי מהמלון שהייתי בו לhomestay חמוד ומשמעותית קרוב יותר למרכז, ממש על שוק הלילה ודקות הליכה מרוב מה שחשוב.

אחרי המעבר יצאתי לאכול בוקר ורציתי משהו מוכר שלא מצריך שאחשוב הרבה אז הלכתי לbuttercup וניסיתי את עוגת הגזר המדוברת שלהם שהייתה טירוף.

משם חזרתי להתארגן לים, השמועה מספרת שהים פה טיל והוא אכן לא אכזב. רבע שעה על אופנוע והגענו לחוף מאוד יפה, סופר שקט, התמונות הטובות לא אצלי צריך לזכור לבקש. מתן הסיע אותנו לשם על האופנוע והביא גם פריזבי ומטקות אז בכלל הייתה גיחה לים על רמה. כמה שעות בשמש וחזרנו לקראת ארוחת ערב.
![[13_hoi_an.jpg]]

כשחזרתי לhomestay הזוג שהם הבעלים חזרו וקיבלו את פניי, לבעלת הבית קוראים בין והיא מתוקה ברמות, בעלה בריטי שעבר לפה והם נתנו לי מלא המלצות על דברים לא תיירותיים לעשות ולאכול בסביבה (כמובן גם בון צ'ה, הם ממש התלהבו כשאמרתי שזה מה שאני מחפש) יצא שדיברתי איתם איזה 45 דקות.

יצאנו בערב למסעדה שכבר היינו בה שהייתה טעימה ברמות כדי להיפרד לקראת העזיבה מחר של איה וחברותיה לצפון, המשכנו להסתובב קצת אחרי שאכלנו והלכנו למקום של עוגיות ממש ממש טעימות, פגשנו שם זוג חמוד והתיישבנו איתם, היה כיף.

זהו חזרתי לחדר ועשיתי קצת שיעורי בית לקראת דלאת, סגרתי הכל ויאללה לישון.

במהלך היום גם נתקלתי בהצעה להצטרף לטיול יום מחר לhue עם מדריך וגיפ וספונטנית זה נשמע לי מגניב אז התחלתי להתעסק בזה (לפני שהחלטתי שאני עובר לדלאת) זה היה לי ממש מעניין שפתאום ככה נוצרו תוכניות מושקעות מהיום למחר, שמח על הזרימה אבל בסוף החלטתי לעבור אז אמרתי להם שפחות מתאים. נו מילא.

אני מתרגש לעבור כי זה אמור להיות מקום מגניב אבל זה גם מפחיד, מקום חדש לבד, לא מכיר שם כלום באמת אין לי מושג מה יש שם תכלס. אני יחסית בן אדם משתקע ואני בגדול מעדיף להיות במקום יותר זמן ולחוות אותו כל עוד לא מיציתי. כרגע אני לא בטוח שמיציתי את הוי אן אבל מרגיש שהגיע הזמן לעבור הלאה. מקסימום אחזור לכאן בדרך צפונה אין לחץ.