---
title: Day 15 - Da Lat
categories: Travel, Vietnam
date: 2025-10-16T17:46
uploadto: blog
---
עברתי לדלאת.

קבעתי מראש עם נהג לשדה, וקיבלתי רק מספר טלפון שלא היה לו whatsapp וזהו אפס אינפורמציה לגבי ההתרחשות של הנסיעה. ביקשתי מהבעלים של הhomestay שיתקשרו כדי לוודא שהכל בסדר.

הגעתי לשדה והתחיל גשם מטורף, ישבתי להעביר את הזמן עם פו ככה טוב.
![[15_dalat.jpg]]

גם סיימתי היום את the wedding people בקפה הבוקר וממש התרגשתי, איזה ספר מהמם אהבתי ונהניתי ברמות. התחלתי ספר חדש בטיסה שאני לא זוכר עכשיו בשלוף את השם שלו אבל הוא גם מעולה בינתיים.

הטיסה הייתה די גרועה ולשמחתי קצרה, המיזוג במטוס לא עבד אז היה פשוט מזיע וחנוק, כנראה מישהו הכעיס אל כלשהו כי טלטלה כבדה פגשה את המטוס באוויר, נוסף לכל היה איחור של שעה.

מה שכן לזכותם של vietjet, יש להם שיר שיש בו את הוראות הבטיחות לטיסה ב"ראפ" והוא פאקינג באנגר.
https://youtu.be/a9W3g6QZYTI?si=pfEWMqBASF2K2hLR

הגעתי לדלאת ויצאתי להסתובב במרכז ובשוק לילה ולמצוא משהו לאכול. נהייתי רעב אז התיישבתי במקום שאמורה להיות בו מוזיקה לייב שהיה ליד, אבל לא הייתה הופעה ואמרו לי שהעבירו את ההופעות לבר ליד אבל אין שם אוכל. הייתי רעב ובמסעדה עצמה היה ציוד והגברה והכל אז כבר התיישבתי, אכלתי וניגנתי שם למה לא הייתי לבד.
![[15_dalat-1.jpg]]

משם הלכתי לגלידה ממול ופגשתי זוג ישראלים, התחלנו לדבר והמשכנו לבר maze שיש עליו דיבור שיפה. באמת מקום מוזר ויזואלית אבל שעמום תחת בתור בר. הצטרף אלינו עוד בחור ישראלי שהגיע לשם, ועוד מישהו שדיברתי איתו דרך קבוצה בווצאפ וישבנו כולם. יצא שקבענו מחר לקחת אופנועים לאגם רבע שעה מהעיר, זורם יאללה יהיה כיף. קבענו גם לשבת לשתות בבר אחר פה שהיה נראה טוב. אז ככה זה עובד האירוע הזה בטיול.

אני מבין הרבה מלהיות כאן, דברים שידעתי על עצמי אבל מתחדדים מאוד והבושה סביבם יורדת. לא מעניין אותי סנפלינג מפלים. לא מזיז לי, לא מדבר אליי. לא מעניין אותי אתגרי בכללי. השווקי לילה בעיניי מיותרים לגמרי ואף פעם זה לא כיף לי. אין מה להתנצל על זה, אז מה שזה הרבה ממה שאנשים באים בשבילו לאיזור. לא מתאים לי. נשאלת השאלה המתבקשת מה כן מעניין אותי והופ במקרה הכינותי תשובה בבקשה - להשתקע במקום, לפגוש אנשים, לאכול טוב, מוזיקה ותרבות, זה הוויב שמדבר אליי. אולי זה לא פה.

אני מנסה לחשב מסלול בהתחשב במידעים הללו, ואני לא רוצה לתת לכוח הזה שדוחף לעשות את מה שחייב וכולם עושים לדחוף אותי לשום כיוון. לא ידעתי למה לצפות מדלאת כשהחלטתי לעבור לכאן, אבל מהערב הזה בינתיים אני מרגיש שכנראה לא אאריך כאן, יש מצב שזה פשוט מרכז העיר שלא עושה לי את זה ומחר אראה יותר את המסביב. ואין עם זה בעיה, לא מתאים - שלום. אני רוצה לתת צ'אנס לדברים ולא לפספס בגלל זה התחושה הכבדה הזאת. אני גם לא רוצה להיות שיפוטי ברמה שטחית ומהירה מדי אבל אני כן סומך על תחושת הבטן שלי.

בקיצור התלבטות רצינית לאן להמשיך מכאן, אתחיל מלעשות קצת כיף פה ואחשוב על זה אחר כך.
![[15_dalat-2.jpg]]