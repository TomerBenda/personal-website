---
title: Day 17 - Da Lat 3
categories: Travel, Vietnam
date: 2025-10-18T18:42
uploadto: blog
---
היום הזה לקח תפנית דרמטית. תכננו לעשות טרק קוקטי, צנום, שמענו שהוא שעתיים לכיוון, עלייה קלילה על הר. נשנוש לפני ארוחת צהריים.

מצאנו את עצמנו נאחזים בציפורניים בקצוות שורש מתפרקים בטיפוס כמעט אנכי במשך שמונה שעות בתוך בוץ.
![[17_dalat.jpg]]

חוויה מה אני אגיד, הרגליים הפסיקו לעבוד באיזשהו שלב, לא היו סימונים כל כך לדרך אז כל הזמן היה את הספק שבגלל נגיע לפסגה, והתחיל מבול פסיכי תוך כדי שרק עשה את הכל מחליק יותר.

מה מסתבר? יש מסלול מסודר עם מדרגות, חבלים, שילוט, מדריכים. אנחנו עלינו מהצד השני של ההר במסלול הארדקור. הגענו מכיוון שמזהירים אנשים לא ללכת בו.
![[17_dalat-2.jpg]]
![[17_dalat-1.jpg]]

כמובן שהנוף מטורף והדרך גם הייתה יפה ממש. היה כיף וצחוקים רצח אבל וואו זה היה כל כך קשה, באמת הרגיש מסוכן בהרבה מקומות כי היה כל כך קל ליפול והיינו לבד באמצע ג'ונגל.

הגענו לפסגה אחרי עבודה באמת מאוד קשה, ואז היה צריך לרדת בערך חצי מהדרך במסלול ה"נורמלי" (משהו כמו 5 קילומטר) עד לתחנה שממנה אפשר לקחת רכב חזרה למטה. הגשם התעצם בשלב הזה ושטף אותנו ואת הבוץ וזה היה ממש קשה גם.

בקיצור המון מאמץ אחר כך חזרנו לבסיס ההר, לקחנו גראב למסעדת סטייקים ויאטנמית ופשוט לעסנו.

משם התפצלנו קצת בערב לפני שנפגשנו שוב בבר, אני הלכתי לאכול ברביקיו קוריאני שראיתי ליד השוק והיה מצוין.
![[17_dalat-3.jpg]]

הלכנו שוב לבר מאוד מקומי שהיינו בו כבר אחרי שעת השיא, והפעם באמת היה שם מטורף. היינו הלא ויאטנמים היחידים ומלא אנשים באו להצטלם איתנו ולעשות איתנו לחיים וסתם התלהבו לדבר. הרגיש ממש שאנחנו חווים אירוע תרבותי שאנחנו זרים לו. שתינו כל מיני גרסאות של היין אורז המתוק שלהם ששתינו אתמול, חלק היו מוצלחות יותר וחלק די פיכסה. בכל מקרה חגיגה.
![[17_dalat-4.jpg]]

זהו מחר בבוקר עוזבים את דלאת, היה הרבה יותר כיף ממה שציפיתי אחרי הערב הראשון ואני מרגיש שזה הרבה בזכות זה שהייתי פתוח וזרמתי עם אנשים שפגשתי כאן לדברים שלא בטוח שהייתי עושה לבד. אוטובוס של 3 שעות לנה טראנג מחר בבוקר שיהיה בהצלחה. עוד לא סגרתי איפה אני ישן אז זה גם צריך לעשות.