---
title: Day 11 - Hoi An 4
categories: Travel, Vietnam
date: 2025-10-12T23:09:00
uploadto: blog
---
עוקבים אדוקים יקרים שלום. כפי שאתם כבר יודעים, היום עשינו ביי ביי למשפחה והתחיל הטיול הגדול כהלכתו רשמית.

היה בית קפה בסדר בבוקר, ואז הלכנו לסדנת תכשיטים ואיה ואני הכנו טבעות. תחמיאו. שם גם נפרדנו מהמשפחה לנגינת כינור ויצאנו מחוזקים לעולם. אין ספק שזה שינוי שיקח לי כמה רגעים להתרגל אליו, בינתיים מרגיש שאני מנצל את רצוני החופשי לשירות הטוב והיפה שבעולם שזאת התחלה טובה.
![[11_hoi_an.jpg]]

רצוני החופשי הכתיב לי ללכת אחרי הסדנה לחדר כושר אמיתי סוף סוף ולא במלון, היה מעולה חוץ (וזה חוץ גדול) מזה שלא הייתה שום אפשרות מיזוג מכבדת שלא לדבר בכלל על אפקטיבית על רצפת ו/או תקרת החלל. אני איבדתי כל כך הרבה נוזלים באירוע הזה, מזל שהיו מגבות שם כי הם גם מכבסה. כל מבנה פה גם מכבסה וגם תופרים וגם homestay.
![[11_hoi_an-1.jpg]]

לפני האימון בעצם העברתי את התיקים שלי שאחסנתי בינתיים במקום בטוח אצל איה למלון שסגרתי לימים הקרובים, שחוץ מהזרם והגובה במקלחת בינתיים נחמד לי מאוד.

לקחתי היום לראשונה grab אופנוע והתחלתי חזק עם 4 פעמים ביום, שהרכיבו אותי בגבורה. אחד אמר לי שקשה לו להתאזן והברכיים שלי היו בכתפיים של נהג אחר, בינתיים חווית שירות מעולה. זה כל כך זול זה בדיחה, 7000 דונג לנסיעה זה אפילו לא שקל.

אחרי האימון הצטרפתי לארוחה במסעדה איטלקית בסדר שאחריה הסתובבנו קצת באיזור של מרכז העיר העתיקה. טעמנו טעמים הרפתקניים של כזה קינוח מאפה בצורת דג עם מילוי שעועית אדומה ותירס מתוק עם גבינה. יש גם פשוט עם וניל או שוקולד שהיה טעים ממש.

הרגיש לי היום מתאים להתלבש חגיגי לקראת האפשרות שיוקדם שחרור החטופים ונלך כבר הערב לצפות בו בלייב פה באיזור. ערב חג חדש. בסוף זה עדיין מחר שזה עדיין מרגש מאוד, נצפה כאן בבוקר בהתרגשות רבה. סיבה טובה למסיבה.