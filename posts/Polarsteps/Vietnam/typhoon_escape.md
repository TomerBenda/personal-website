---
title: Day 4 - Typhoon escape
categories: Travel, Vietnam
date: 2025-10-05T12:12
uploadto: blog
---
היי חברים, מה קורה? מה הולך? טוב.

יום של מעברים והתלבטויות. נסיעות ושאלות. טייפון בדרך לצפון ואנחנו היינו אמורים להגיע ברכבת לילה לסאפה. השאלה הגדולה היא אם מוותרים על סאפה ומדרימים או שנוסעים ומקווים לא לחטוף טייפון. ספוילר - נסענו לטאם קוק🏄

כדי לקבל החלטה בראש שקט פתחנו את הבוקר בארוחה טובה ואימון. בינתיים לקחנו לילה בהאנוי כדי להתאפס, במטרה להחליט בנסיעה מה עושים. תוך כדי הנסיעה להאנוי החלטנו שנוסעים לטאם קוק ויאללה להחליט וזהו.

קניתי בדרך את העוגיות ביצים האלה שאי אפשר להפסיק לאכול. תודה אורי ותם.

הגענו לטאם קוק יאי. במשפט - נוף באמת מטורף וואו וואו וואו, עיירה בינונית לגמרי.

ממה שראיתי (והלכתי את כל העיירה הלוך חזור) מרכז המסה של המקום הוא אגם קטן שמחובר לנהר הגדול היפה העיקש שמוביל למקומות בהם צולמו התמונות המהממות שצירפתי. יש פה צי של סירות שיוצאות בקצב מסחרר לשיט מעגלי של שעה ורבע.

שוב, נוף באמת מהמם אין מה להגיד זה מדהים. שעה ורבע לשבת בסירה הזאת כשמנסים למכור לנו סובינירים - קצת כבד. מדובר כמובן במפעל תיירותי, אטרקציית אטרקציות שלא נדע, ועדיין באמת מראות משגעים.

אכלנו במקום ממש לא טעים שדווקא הומלץ במקורות ניכר אז די התבאסתי, ממש רציתי בון צ'ה לתוך הפרצוף. ניתן היה להניח שבשדרה תיירותית של עיירה כזאת אוכל מקומי לא יהיה טוב. נו מילא.

התיישבנו אחרי זה בבר שהייתה בו מוזיקה לייב ותראו בעצמכם, יש עוד מי שמעוניין לשמוע להיטים נוספים.

קינחנו בדוכן ליד הכיכר המרכזית ואכלתי סטיקי רייס מנגו שהיה טירוף.

בינתיים לא טייפון ולא שמייפון, ההייפ עוד לא הצדיק את עצמו. מצד שני קבענו איתו ב23:00 אולי הוא עוד יגיע.

היה קשה לי הערב לא לחשוש מההמשך, אני הרי יודע שעיירות כאלה מהסוג התיירותי אגרסיבי זה לא ממש הוויב שלי, כשהלכתי פה לבד הרגשתי את זה הכי חזק. מצד שני אני ממש רוצה את החוויות של למצוא מקומות שמגניבים אותי, ומה לעשות בשביל בגט צריך לשבור כמה קמחים. יהיו להיטים ויהיו פלופים, אני סומך על עצמי להקשיב לתחושה בטן ולחתוך כשלא מתאים. אני כן נהנה מהלך הרוח הספונטני שמזג האוויר ההפכפך השרה עלינו שזה מאוד באופי של הטיול.

המחשבה שהפריעה לי הייתה "ומה אם כל עיירה נראית ככה" שזה סביר בהתחשב במידע שיש בידי כרגע, אבל בדוק גם יש מלא דרכים אחרות לטייל שרק צריך לחשוב עליהן. אם יש לכם הצעות אשמח לשמוע❤️

ביי