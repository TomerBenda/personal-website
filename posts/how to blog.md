---
title: How To Blog
categories: Tech
date: 2025-09-29T12:38
uploadto: blog
---
אז יש לכם כמה ימים עד הטיסה למזרח. כבר התחלה טובה.
למה לא להרים בזמן הזה פרויקט כיפי וגם מלמד?

### איך הגענו לפה
את האתר הזה כתבתי בימים לפני שעזבתי סאבלט בפלורנטין, כבר הרבה זמן אני רוצה להרים אתר אישי ובלוג לטיול הגניב אותי מספיק כדי לעשות את זה. במקביל גם נחשפתי לחזרתו לחיים של הindie web שממש הדליק אותי, וזה השתלב לי בדיוק בוויב (ממליץ לקרוא על neocities וnekoweb)

הכי חשוב בשבילי היה להתלהב שוב בצורה מאוד טהורה מפרוייקט טכנולוגי. זה עשה לי ממש טוב, במיוחד אחרי השחרור.

בפוסט הזה אשתף אתכם, צבא הקוראים הנאמן שלי, בתהליך שנהניתי ממנו ממש.

(מכאן אני בעיקר אכתוב טכנית על הדברים שעשיתי, כל שאלה או הצעה תתקבל ברצון❤️)

### אמ;לק
כתבתי אתר סטטי עם HTML, JS, CSS נקי, הוא רץ על GitHub pages. אני עורך קבצים בטלפון עם obsidian ומסנכרן אותם אוטומטית לבלוג עםGitHub Actions.

הדבר היחיד שלא סטטי באתר זה התגובות שעובדות מעל google forms שנשמר כcsv לgoogle sheets ומשם הjs קורא. סליחה.

כל הקוד בpublic ויש לינק בלוגו של גיטהאב למטה.

### טיפה יותר מפורט
המטרה - קלות תפעול מהטלפון בזמן הטיול.

מקסמתי לגמרי על אוטומציה, כמה שפחות פעולות וכמה שפחות ממשקים.

היה לי כבר repo בגיטהאב של הvault שלי, אז פתחתי תיקייה חדשה לפוסטים לבלוג.
#### הflow המלא הנוכחי של פוסט
- עורך markdown בobsidian בטלפון
- פלאגין git בobsidian דוחף אוטומטית עדכונים
- על כל push בתיקייה של הבלוג - טרגור אוטומטי של action שכל מטרתו לטרגר action נוסף ברפו בלוג
- ברפו בלוג מורץ action לסנכרון קבצים שדוחף עדכונים לרפו בלוג
    - הוא גם מריץ סקריפט שמייצר קובץ json שמתאר איך לטעון כל פוסט
- על כל commit לבלוג github pages מעדכן את האתר אוטומטית

#### עם מה אני עובד
עכשיו בטיול אני מריץ את האתר לוקאלית על הטלפון כדי לפתח ולדבג, אני עושה את זה עם **termux**.

הורדתי את הגרסה מF-Droid כי הגרסאות האחרות הפסיקו להתעדכן לפני כמה חודשים ולא עבדו בהתחלה.

ככה זה פשוט לעבוד על לינוקס, עורך עם nvim שקנפגתי כמו שאני אוהב, מריץ פייתון עם http.server כדי להריץ את האתר, עובד עם גיט עד שובע, הבאתי את כל הbashrc vimrc וgitconfig שלי עם כל הקיצורים והaliasים. חגיגה גדולה.

זאת פעם ראשונה שאני עובד ככה עם GitHub actions וזה היה לי ממש כיף.

אני גם מסנכרן יותר אגרסיבית קבצים למחשב שלי בבית עם syncthing שהרמתי מבעוד מועד כגיבוי. אבל זה שטויות וקצת מעצבן לפעמים.